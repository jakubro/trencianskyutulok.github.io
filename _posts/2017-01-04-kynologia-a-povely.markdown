---
layout: post
title: Čo je to kynológia? Aké základné povely môžeme nášho psíka naučiť?
author: Lucia Lomňančíková
author_link: https://www.facebook.com/lucinka.lomnancikova
date: 2017-01-04 19:30:00
categories: veterinarne-okienko
image: ~/assets/images/clanky/clanok (5).JPG
---
Pozná Váš psík povely ako "Sadni!", "Ľahni!" alebo "Zostaň!"?
Prečítajte si, ako ho to môžete naučiť. Platí to rovnako aj pre psíkov útulkáčov. Každý psík sa to dokáže naučiť.

<!--more-->

![](/assets/images/clanky/clanok (5).JPG)

## Čo je to kynológia?

*Kynológia je veda, ktorá sa zaoberá psami. Organizácia, ktorá sa zaoberá kynológiou je tzv. "FCI“ (medzinárodná kynologická federácia).*

#### Rozdelenie kynológie

Kynológiu môžeme rozdeliť na služobnú a športovú kynológiu.

##### Služobná kynológia

![](http://www.mazlickoviny.cz/upload/images/Navaro%20-%20zvirata%20celeho%20sveta/voj_pes_vycvik.jpg)

Slúži na výcvik policajných a vojenských psov. Tieto plemená sa od malička učia výcviku poslušnosti, pokojnosti pri streľbe, vyhľadávania drog, bômb, zadržovanie páchateľov...čo sa týka vojenských psov, majú za sebou ťažší výcvik. V akcii sú vysielané dopredu aby zistili, či je čistý vzduch. Následne dali znamenie ostatným vojakom. Ak pes čosi objavil sadne si a čaká na psovoda.
To isté platí aj u policajných psov. Ak pes niečo nájde sedí alebo leží a stále sleduje miesto nálezu až pokým mu psovod nedá voľno.

##### Športová kynológia

![](/assets/images/clanky/received_1271081472924038.jpeg)

Slúži najmä ku kynologickým športom. Najznámejší z nich je *dogdancing*, čiže tanec so psom. Ide o vytvorenú choreografiu psovoda a psa. V pozadí je pustená hudba, ktorá sprevádza tanečné vystúpenie.
Na neoficiálnych súťažiach sa uplatňuje najmä tzv. *freestyle*, čiže voľný štýl. Psovod si sám určí aké triky bude so psom predvádzať. Na oficiálnych súťažiach už má pes dané, aké triky musí vedieť a taktiež ich použiť. Sú to napr.: krívanie, plazenie, chôdza na zadných nohách...

![](/assets/images/clanky/IMG_20150520_154123.jpg)

Ďalším najznámejším športom sú *agility*. Ide vlastne o to, že pes musí prebehnúť čo najrýchlejšie prekážky, ktoré mu v danom poradí ukazuje psovod. Niekomu sa táto disciplína môže zdať jednoduchá. Avšak psy musia stúpať po vyznačených úsekoch na prekážkach a psovod sa dosť nabehá.
Do športovej kynológie patria taktiež aj menej známe športy ako *flyball*, *dogfrisbee*, *canicross* a *dogtrekking*, *mushing*, *wightpulling*, *dockdiving* (skok do výšky a diaľky do vody)...

![](/assets/images/clanky/IMG_20150618_110736.JPG)

### Je vhodné cvičiť všetky rasy psíkov?
Určite áno. Každé plemeno sa dá vycvičiť. Avšak niektorým plemenám to dlhšie trvá, pretože sú tvrdohlavé. Treba pevné nervy. Najviac a najrýchlejšie učenlivými plemenami sú border kólia, pudel, nemecký a belgický ovčiak, bradáče a mnoho ďalších. Medzi menej učenlivými psami patrí napr. anglický bulldog, afgánsky chrt alebo basenji. Tieto plemená nie sú hlúpe, len treba s nimi viackrát trik opakovať, aby si ho zapamätali.

### Cviky základnej poslušnosti

##### Povel „SADNI!“

![](/assets/images/clanky/clanok (7).JPG)

Tento povel ľahko naučiť už malé šteňa. Psovod si kľakne pred šteňa a v ruke má maškrtu (hračku). Jednou rukou tlačí šteňaťu zadok k zemi, maškrtu mu dá k ňufáku a tlačí ho smerom k nemu. Popritom psovod stále opakuje povel „sadni“. Ako náhle pes sedí, psovod odmení psa.

##### Povel „ĽAHNI!“

![](/assets/images/clanky/DSC_2902.JPG)

Ďalší jednoduchý povel. Dáte psíkovi povel sadni. Rukou mu pridržiavate zadok a druhou rukou, v ktorej máte maškrtu, prechádzate smerom k zemi až kým si psík neľahne. Opäť, keď psík leží, opakujeme povel „ľahni“ a odmeníme.

##### Povel „DAJ PAC!“

![](/assets/images/clanky/clanok (5).JPG)

Tento trik už vie šteňa od narodenia. Nazýva sa tzv. mliečny efekt. Šteňa keď pije matke s cecka, masíruje ho packou, aby z neho tieklo mlieko. Jeho naučenie je tak isto veľmi jednoduché. Šteňaťu dáme povel sadni. Opäť držíme v ruke maškrtu (odmenu). Povieme povel „daj pac“ a potrasieme mu packou. Následne mu dáme odmenu. Takto to opakujeme viackrát. Ako náhle psík vidí, že mu nastavujete ruku, už vám sám bude podávať packu.

##### Povel „ZOSTAŇ!“

![](/assets/images/clanky/DSC_2897.JPG)

Tento povel je už pre šteňa náročnejší. Psíka máme na vodítku a dáme ho do polohy sadni. Následne opakujeme povel „zostaň“ a pomaly sa od psíka vzďaľujeme na dĺžku vodítka.
Pokiaľ sa pes zdvihne, okamžite ho posadíme na to isté miesto a opäť sa vzdialime s povelom zostaň. Pokiaľ nám psík pekne sedí a čaká, vrátime sa k nemu a vychválime ho. Tak isto môžeme podať maškrtu.

##### Povel „KU MNE!“

![](/assets/images/clanky/clanok (8).JPG)

Pokiaľ už šteňa vie čakať na mieste, je na čase ho naučiť povel ku mne. Tento povel sa najviac uplatňuje pri privolávaní psov na prechádzkach ale aj pri bežnom výcviku. Nie je to nič náročné.
Opäť odložíme psíka v polohe sadni. Následne mu zavelíme povelom „čakaj!“. Niekoľko krokov sa vzdialime a chvíľu počkáme.

Chytíme si maškrtu do ruky a pritisneme si ju smerom k telu. Následne zavelíme psovi povel „ku mne“. Pokiaľ psík pekne pribehne, nechajte ho, nech si pred vás sadne. Až potom ho odmeňte. Najprv povel opakujte z miesta. Keď to bude pes ovládať, neskôr ho budete vedieť odvolať aj z hry.

### Dajú sa vycvičiť psy z útulku? Je možné vycvičiť aj krížencov?
Tieto otázky sú pre kynológa dosť časté. Každý pes je sám o sebe veľmi šikovný a učenlivý. A psíci z útulku nie sú výnimkou. Nezáleží na tom či ten pes má preukaz o pôvode a rodokmeň, alebo či je to pouličná zmes. Niekedy sa môže zdať že psy z útulku sú viac učenlivejšie. Ale to záleží naozaj od toho psa či ho to aj baví, ďalej od psovoda či sa mu dostatočne venuje...

Zdroje obrázkov:

 - Autorka: Lucia Lomňančíková
 - [http://www.mazlickoviny.cz/upload/images/Navaro%20-%20zvirata%20celeho%20sveta/voj_pes_vycvik.jpg](http://www.mazlickoviny.cz/upload/images/Navaro%20-%20zvirata%20celeho%20sveta/voj_pes_vycvik.jpg)
